# -*- mode: mandoku-view; -*-
#+TITLE: 秋堂集
#+DATE: 2015-08-25 00:07:03.486506
#+PROPERTY: ID KR4d0386
#+PROPERTY: BASEEDITION WYG    
#+PROPERTY: JUAN 卷一
<pb:KR4d0386_WYG_001-1a>¶
欽定四庫全書¶
　秋堂集巻一　　　　　　　宋　柴望　撰¶
　　五言律詩¶
　　　吴樵溪山居¶
老子無家計蕭然屋數間頭邉惟白髪眼底是青山棊¶
急鳥聲散琴低鶴睡閒片雲長似伴朝去暮飛還¶
　　　金臺泊舟¶
欲謀歸去計歸去更匆匆王化何時北江流日夜東片¶
<pb:KR4d0386_WYG_001-1b>¶
㠶山共水竟夕雨和風時事只如此相催成老翁¶
　　　宿湖外¶
懶入城中去来維栁下舟空江明月上殘雨夕陽収好¶
景多歸夜他鄉易得秋倚梧吟不盡樽酒更登樓¶
　　　山居¶
老来無一事僮與鶴相隨繞屋踈踈竹編牆短短籬起¶
来花換影知去睡多時莫厭山居寂山人秪自宜¶
　　七言律¶
<pb:KR4d0386_WYG_001-2a>¶
　　　詔許出獄呈京尹節齋趙公¶
臣子狂愚獻直言聖明寛大度如天十封應詔皆焚藁¶
一片憂時秪似弦數象逢丁陽九厄元龜為鑑後千年¶
今朝有㫖從天下知到長沙列席前¶
　　　靈芝寺别祖席諸友¶
落日寒城暮雨餘滿斟離酒意何如見妻還&KR0204;張儀舌¶
痛國誰憐賈誼書羸馬病僮旋雇倩寺禽山獠亦欷歔¶
長安可是深居䖏更向深山深處居¶
<pb:KR4d0386_WYG_001-2b>¶
　　　富陽道中¶
㡬年只向長安去今日囊書被㫖回馬首&KR0870;行秋葉路¶
鱸魚時共菊花杯黄昏鐘動鴈初下夜半月眀潮正来¶
我自不歸歸便得故園早晩早梅開¶
　　　和周君易見寄韻¶
十年為客上長安人&KR0204;氷山不㑹寒開口盡言投老易¶
到頭只是掛冠難低棲屋宇居常穩巧小園池坐儘寛¶
别有前溪魚可釣也須栽竹傍欄干¶
<pb:KR4d0386_WYG_001-3a>¶
　　　錢塘¶
不記錢王建國年尚遺强弩射潮痕地廻王氣歸吴界¶
山挟潮聲出海門南渡㡬年猶昨日西湖踈影自黄昏¶
客来獨凭欄干䖏時聴漁歌過逺村¶
　　　越王勾踐墓¶
秦望山頭自夕陽傷心誰復賦凄涼今人不見亡吴事¶
故墓猶傳覇越鄉雨打亂花迷鎮道鳥翻黄葉下宫牆¶
登臨莫向髙臺望烟樹中原正渺茫¶
<pb:KR4d0386_WYG_001-3b>¶
　　　送馬太初之越¶
一去山隂一冉溪如何還只恁分攜雨無聊賴人無寐¶
水又潺湲鳥又啼明日不知君上馬中宵誰與共聞雞¶
去時應有蘭亭句為我臨池援筆題¶
　　　戒珠寺右軍宅¶
蒼樹寒烟兩渺茫後来誰此弔興亡晉朝風物今流水¶
蕭寺鍾聲㡬夕陽語燕梁空春雨急愛鵝人去暮山長¶
學書弟子知何在風過池塘墨尚香¶
<pb:KR4d0386_WYG_001-4a>¶
　　　和王景陽越中寄别韻¶
故人書只問平安分已還山豈願官猿鶴不驚松逕梦¶
貂蟬難換竹皮冠長安葉落秋深見故國斜陽雨後㸔¶
莫道剡中吟不盡不成吟䖏亦停鞍¶
　　　金山寺¶
荻花蘆葉正珊珊山在長江寺在山門逕但從船出入¶
僧房多住水中間江空落日斜猶照夜半秋潮去復還¶
吟興未䦨天欲曙一行斜鴈起蒼灣¶
<pb:KR4d0386_WYG_001-4b>¶
　　　鳯皇䑓¶
洒盡梧桐酒一杯興亡前事獨徘徊烏衣冉冉斜陽下¶
白鷺茫茫江水来鳯去不知經㡬載客来惟只見髙臺¶
閒於登眺成孤嘯五百年間王氣回¶
　　　石頭城和王寧翁韻¶
懐鄉弔古易傷心絶頂危亭共客臨朝市亂經兵火後¶
山川轉覺樹雲深百年歌舞空臺沼六代豪華漫陸沉¶
惟有亂鴉歸去晩夕陽無限暮城隂¶
<pb:KR4d0386_WYG_001-5a>¶
　　　多景樓¶
早被垂楊繫去舟五更潮落大江頭闗河北望㡬千里¶
淮海南来第一樓背日最多風景䖏令人偏動黍離愁¶
烟沙澒洞翻蘋末欲倚西風問仲謀¶
　　　山隂蘭亭¶
寂寂山隂事已塵至今亭址尚嶙峋落花時節朝朝雨¶
挿栁人家䖏䖏春曲水自流寒食酒茂林無復永和人¶
昭陵繭紙今何在空有梅花㸃翠珉¶
<pb:KR4d0386_WYG_001-5b>¶
　　　别故人¶
便未成名也自歸不應猿鶴更猜疑冷㸔世事頻移局¶
懶與仙人共奕棋南渡只今惟有酒西興臨别是誰詩¶
行藏正要知時節却是時人未得知¶
　　　送葉若磯之金陵謁信菴¶
一片斜陽落渡頭青衫烏㡌獨登樓江流建鄴三千里¶
山色淮南數百州都督正開羊祜府誰人得上李膺舟¶
此行不為揚州鶴一字堪輕萬户侯¶
<pb:KR4d0386_WYG_001-6a>¶
　　　呈中書權直程滄洲¶
玉㫖傳宣夜直扉制麻侵曉進呈歸三槐龍影連青瑣¶
千栁鶯聲度紫薇袖惹爐香飄霧靄硯傳盤露映旌旗¶
承恩更賜金蓮炬猶勝清光太乙藜¶
　　　富春嚴子陵祠¶
桑田何䖏海漫漫耕壟傳聞建武間真主不縁符白水¶
先生安可飯青山至今青草遺寒燒此日秋江起暮鷴¶
萬里﨑嶇祠下路不知行役㡬人閒¶
<pb:KR4d0386_WYG_001-6b>¶
　　　歸来¶
歸計年来付酒杯任他猿鶴自相猜東家種竹西隣㸔¶
前日移花昨夜開鐘送夕陽歸草木風吹涼月上樓臺¶
老来嬾聴他家曲惟㸔柴門長緑苔¶
　　　越山¶
吴越山分兩岸青(闕/)　㠶影是西興江花亂落如紅雨¶
雲樹髙低似畫屏錢氏古鄉迷輦道越王芳草上諸陵¶
已知太乙臨吴分曉㸔祥烏夜㸔星¶
<pb:KR4d0386_WYG_001-7a>¶
　　　寄徐編校¶
近傳丹詔下丹墀夜鶴寒猿也自疑江上晩風終是急¶
山中白日最相宜潮生潮滅鷗先見花落花開蝶未知¶
懐玉山人如問我爛柯山下看圍棋¶
　　　重到都門傚轆轤體¶
兩年不作京華夢重到湖山事已非栁外晩風寒食節¶
花間天氣雨晴時欄干獨凭鶯飛去簾幙低垂燕未歸¶
欲託焦桐理心事滿庭芳艸又斜暉¶
<pb:KR4d0386_WYG_001-7b>¶
　　　金陵秋赴别江夀翁¶
憶向西風折翅歸每忻黄菊滿踈籬十書詣闕無知已¶
千里離家有路岐嵗月易驚孤客夢文章難比少年時¶
荻花蘆葉依凄怨自有新開竇桂枝¶
　　　竒氣樓¶
此亝全占崧髙勝更盡樓前第一竒芳草碧連天水䖏¶
數峯青斷暮烟時山川不逐隂晴換宇宙閒看嵗月移¶
琴已嬾彈書嬾讀一簾花影詠春遲¶
<pb:KR4d0386_WYG_001-8a>¶
　　　髙亝晩望¶
纔是青山便卜隣世情那得較紛紜霧蒸逺岫分為雨¶
烟起人家去作雲栁色晴光扶檻入鶯聲人語隔忩聞¶
髙亝獨捲重簾坐花落棊床日未曛¶
　　　西湖¶
年年栁眼青歸䖏門外逰人可自閒天氣又晴晴又雨¶
樓臺依寺寺依山酒邉歌拍穿花外船上簫聲落水間¶
光景留連空自惜鷓鴣啼罷暮城闗¶
<pb:KR4d0386_WYG_001-8b>¶
　　　客中夜雨¶
離情先怯向邉州寒葉敲忩更報秋㡬㸃攪殘千里夢¶
一聲滴作兩鄉愁苦縁楊栁沾離席偶傍梧桐濺小樓¶
惟有孤燈照明滅夜深無語攬重裘¶
　　　江心寺¶
寺北金焦徹夜開一山恰似小蓬莱塔分兩㟁波中影¶
潮長三門石上苔遺老為言前日事上皇曽渡此江来¶
中流滚滚英雄恨輸與髙僧入定回¶
<pb:KR4d0386_WYG_001-9a>¶
　　　重題黄鶴樓¶
自從崔顥題詩後更有何人吊禰衡芳草不知鸚鵡恨¶
晴天惟見漢陽城樓頭月落酒方醒岸口風髙鴈正鳴¶
五百年前黄鶴去閒尋鷗鷺訂詩盟¶
　　　送朱南山開蜀閫¶
殿上傳宣内引官一封歴歴奏忠肝八千里路先聲至¶
百萬都人夹道觀節度晉公先授鉞淮隂韓信舊登壇¶
擎天正要中流柱莫擬人間蜀道難¶
<pb:KR4d0386_WYG_001-9b>¶
　　　别永嘉使君趙致軒¶
一畨出䖏計何如流泊中川不為漁落日凄涼秋老矣¶
西風浩蕩客歸歟吟成白髮逢知已費盡黄金買古書¶
明發㶚橋橋上路藉君㠶力更吹嘘¶
　　　蘄州别友¶
客中逢客上夷陵輾轉凄凉睡不成無酒送君之逺道¶
有誰吹角向江城白髮亂生人漸老青燈相對兩無情¶
詰朝共發蘄州岸知到江山更㡬程¶
<pb:KR4d0386_WYG_001-10a>¶
　　　送監丞弟元亨參江陵閫¶
北敵纔聞郭子儀上流決有退師期諸公但釃臨江酒¶
老子秪圍别墅棋露布夜傳誅玁狁蠟丸便逓破符離¶
書生已辦平淮表先寄鶺鴒原上詩¶
　　　即事¶
澒洞風塵莽未明天翻地覆刼将盈翠華海上知何似¶
白首山中空自驚哭向鶯花非世界夢迷弓劍繞皇陵¶
誰知薇蕨同盂酒為酹興亡終古靈¶
<pb:KR4d0386_WYG_001-10b>¶
　　　和通判弟随亨書感韻¶
風沙萬里夢堪驚地老天荒只此情世上但知王蠋義¶
人間惟有伯夷清堂前舊燕歸何處花外啼䳌月㡬更¶
莫話凄涼當日事劍歌泪盡血霑纓¶
　　　中秋待月用弟察推元彪韻¶
待月南樓月不明百年虛負此宵情浮隂亂向空中起¶
員影偏從塞外清江岸瀟瀟凄露氣山城䖏䖏動笳聲¶
何人獨抱琵琶坐淚滴氷絃暗恨生¶
<pb:KR4d0386_WYG_001-11a>¶
　　七言絶句¶
　　　西施¶
十二金釵對對鋪三千粉黛膩如酥君王莫道六宫醜¶
一个西施已壊吴¶
　　　范蠡¶
五月菰蒲八月秋年年洒酒酹江頭伍胥忿怒三閭怨¶
争似䲭夷一釣舟¶
　　　長城¶
<pb:KR4d0386_WYG_001-11b>¶
漠漠沙塲萬里遥平天一日起臨洮若無道徳為干櫓¶
更是秦人築欠髙¶
　　　沛中歌¶
秦時日月漢山河家計今誰與仲多天子不知天下貴¶
酒中惟唱沛中歌¶
　　　雲夢¶
紀生尚可稱皇帝韓信何妨作假王今日偽逰真是偽¶
只因一躡誤髙皇¶
<pb:KR4d0386_WYG_001-12a>¶
　　　長生¶
武皇何事駕虛空金闕求仙路未通王母不来方士去¶
茂陵可是廣寒宫¶
　　　蘇武¶
十九年間不辱君論功何獨後諸臣若教倒數凌烟像¶
也是當時第一人¶
　　　子陵䑓¶
曾與劉郎共起居如何不肯受除書最憐人笑先生錯¶
<pb:KR4d0386_WYG_001-12b>¶
正好為官却釣魚¶
　　　昭陽殿¶
禍水流来漢火亡白頭宫女恨昭陽至今人見飛来燕¶
猶為君王暗斷腸¶
　　　淝水¶
想見西風對壘時目中先已料安危淮淝百萬兵雖衆¶
未抵東山一局棋¶
　　　除夕對梅¶
<pb:KR4d0386_WYG_001-13a>¶
青春無復駐年華㡬度江梅暗憶家惆悵新愁添白髮¶
鬢邉如雪映寒花¶
　　　上忠亝丞相¶
世事篙人一葉舟長歌短棹發中流今朝正得東風便¶
纔是西風便轉頭¶
爛柯山下採樵民盡日觀棊局局新黒白兩般都着過¶
後来一着要髙人¶
江南江北路迢迢徃事東風恨未消昨夜杜䳌啼不了¶
<pb:KR4d0386_WYG_001-13b>¶
始知春在洛陽橋¶
九陌紅塵撲帽紗嚢書㡬度進官家近来不甚知時事¶
只是栽桑不種花¶
　　古風¶
　　　塞下行贈韋士穎歸鄂渚上江陵謁閫相¶
長安二月春正濃長江二月風正急城頭楊栁雪絮飛¶
道傍黏雨沈潦濕邯鄲誰家侠少年上馬意氣揮金鞭¶
下馬掃筆大如椽興来一石未能醉劇飲數斗口流涎¶
<pb:KR4d0386_WYG_001-14a>¶
玉山跌倒扶未起金鞭留當酒家裡隔樓彷彿畫眉人¶
相邀夜宿鴛鴦被睡魔不醒五更鐘笛聲吹斷相思淚¶
嘐嘐鳴雞将渡闗欲去未去踟蹰間道逢項荘把劒舞¶
樓上美人歌玉環劃然掣電蛟龍怒便指南樓問歸路¶
二千三百里更長爾僕衣糧我扉屦青衫着破不堪典¶
典到青衫共誰語世上豈無虬髯漢散財結客千千萬¶
豈無燕昭萬黄金築作髙臺禮瓌彦秦坑漢罵不肯收¶
自是一畨遭薄賤唐人科舉更糊名天下英雄消阻盡¶
<pb:KR4d0386_WYG_001-14b>¶
生兒不學去封侯錐毛弄秃成霜鬢世無荆軻樊于期¶
只今誰復是男兒我聞兵凶戰危事愁殺天上蚩尤旗¶
人心承平易思亂中原塊土争驅漢蔡城未下濟未誅機¶
乘一髮不容間三邉未即消妖祲天河何時能洗兵送¶
君不作斷腸客三尺一騎君西征臨岐酌酒再三語今¶
日君王自神武此行投筆事班超不必區區問兒女上¶
流夜夜雨如箭下流砲火驚淮甸襄師重屯郢州北淮¶
師未觧長江面勸君莫賦横槊詩樓頭正要籌邉時軍¶
<pb:KR4d0386_WYG_001-15a>¶
前一着天下竒夜斬樓蘭無人知露布直到天子墀六¶
宫懽動龍顔怡維清象武獻太廟未央前殿稱玉巵搴¶
旗斬将不足道運籌帷幄果謂誰何功第一参次之噫¶
吁嘻帝命我公歸衮衣¶
　　詩餘¶
　　　摸魚兒(丙午歸田嚴灘褚孺奇席上賦/)¶
問長江㡬分秋色三分渾是烟雨何人折盡絲絲栁此¶
日送君南浦㠶且駐試説着羊裘釣雪今何許魚蝦自¶
<pb:KR4d0386_WYG_001-15b>¶
舞但一舸蘆花數聲霜笛鷗鷺自来去　年年事流水¶
朝朝暮暮天涯長嘆飄聚衾寒不轉鈞天夢樓外誰歌¶
白紵君莫訴君試按秦筝未必知鍾吕鄉心最苦筭只¶
有姢姢馬頭皓月今夜照歸路¶
　　　齊天樂(戊申百五王野處酌别/)¶
青青楊栁絲絲雨他鄉又逢寒食㡬度劉郎當年曼倩¶
迢逓水村烟驛尋蹤訪跡正馬上相逢杏花狼藉惟有¶
沙邉舊時鷗鷺似相識　天涯流浪最乆十年何所事¶
<pb:KR4d0386_WYG_001-16a>¶
幽愫歴歴換字鵞歸㸔梅鶴去回首征衫淚積新惟舊¶
憶笑客䖏如歸歸䖏如客獨倚危欄亂山無數碧¶
　　　祝英䑓(丁已晩訪楊西村湖上懐舊/)¶
小船兒䨇去櫓紅濕海棠雨燕子歸時芳草暗南浦自¶
從翠袖香銷明璫聲㫁怕回首舊尋芳處　向誰語可¶
憐金屋無人冷落鳯簫譜翠入菱花蛾眉為誰嫵斷膓¶
明月天涯春風海角恨不做楊花飛去¶
　　　陽闗三叠(庚戌送何師可之濰陽/)¶
<pb:KR4d0386_WYG_001-16b>¶
西風吹鬢殘髮早星星嘆故國斜陽斷橋流水榮悴夲¶
無憑但朝朝纔雨又晴人生飄聚等浮萍誰知桃葉千¶
古是離情　正無柰黯黯離情渡頭烟暝愁殺渡江人¶
傷情處送君且待江頭月人共月千里難并笳鼓發戍¶
雲平　此夜思君腸斷不禁儘思君送君立盡江頭日¶
柰此去君出陽闗縱有明月無酒酌故人柰此去君出¶
陽闗明朝無故人¶
　　　模魚兒(寳祐甲戌春賦/)¶
<pb:KR4d0386_WYG_001-17a>¶
這情懐怎生消遣思量只是凄怨一春長為花和栁風¶
雨又還零亂君試㸔便杜牧風流也則腸先斷更深漏¶
短更聴得杜宇一聲聲切流水畫橋畔　人間世本只¶
隂晴易換斜陽衰草何限悲懽畢竟年年事千古謾嗟¶
脩短無䖏問自閒倚簾櫳儘日厭厭悶浮名盡懶但笑¶
拍䦨干連呼太白心事付歸燕¶
　　　念奴嬌(丙辰寄錢若洲/)¶
匆匆别去筭别来又是㡬番春暮酒債不償還似可負¶
<pb:KR4d0386_WYG_001-17b>¶
了若干吟句渭北春天江南夜雨總是傷情處黯然消¶
歇緑楊一陣鶯語　空記十載嬉逰如今驀地兩䖏成¶
離阻縱是相逢天涯路難覔年時懽侣寄語東君嵗華¶
不駐誰為留春住小樓昨夜東風依舊飛絮¶
　　　模魚兒(景定庚申㑹使君陳碧栖/)¶
便無他杜䳌催去匆匆春事能㡬看来不見春歸路飛¶
絮又隨流水㽞也是怎禁得東風紅紫還飄墜天涯萬¶
里悵燕子人家沈沈夜雨添得斷腸淚　嬉逰事早覺¶
<pb:KR4d0386_WYG_001-18a>¶
相如倦矣謝娘庭院猶記閒情已付孤鴻去依舊被鶯¶
呼起誰料理正乍暖還寒未是晴天氣無言自倚想舊¶
日桃花而今人面都是夢兒裏¶
　　　滿江紅(别滄洲趙茂仲/)¶
載酒何人登臨䖏滄洲空闊凭䦨外晴楊兩㟁晩烟潑¶
潑水鳥不知梁燕去溪山半属冬青閣有小舟隠約載¶
歌姝調新曲　留與去如何得風又雨催汙色共白蘋¶
紅蓼好生飄泊别後三年重㑹面人生㡬度三年别正¶
<pb:KR4d0386_WYG_001-18b>¶
鄉心客夢兩綢繆城頭角¶
　　　賀新郎¶
滿酌西湖酒覺湖山依然未老遊人如舊數過清明纔¶
六日欲煖未晴時候正畫舫春眀波透記得名園曽駐¶
馬錦鞍韉淺映堤橋栁尋勝賞重回首　不妨旋摘枝¶
頭有喜青青垂丸帶子脆圎如豆想是和羮消息近報¶
與醉翁太守道玉鉉有人啓奏紅藥當堦明似錦覺嬌¶
鶯舞燕皆稱夀唱此曲付紅袖¶
<pb:KR4d0386_WYG_001-19a>¶
　　　念奴嬌(山河/)¶
登髙回首嘆山河國破于今何有臺上金仙空已去零¶
落逋梅蘇栁䨇塔飛雲六橋流水風景還依舊鳯笙龍¶
管何人腸斷重奏　聞道凝碧池邉宫槐葉落舞馬啣¶
盃酒舊恨春風吹不斷新恨重重還又燕子樓髙樂昌¶
鏡逺人比花枝瘦傷情萬感暗霑啼血襟袖¶
　¶
　¶
<pb:KR4d0386_WYG_001-19b>¶
　¶
　¶
　¶
　¶
　¶
　¶
　¶
　秋堂集卷一¶

# -*- mode: mandoku-view; -*-
#+TITLE: 秋堂集
#+DATE: 2015-08-25 00:07:03.538354
#+PROPERTY: ID KR4d0386
#+PROPERTY: BASEEDITION WYG    
#+PROPERTY: JUAN 原序
<pb:KR4d0386_WYG_004-1a>¶
道州台衣詩集原序¶
道州台衣云者短而不佳之謂也台衣可着道州者不¶
可著台衣可賣道州者不可賣不可著不可賣謂之短¶
而不佳也亦宜侏儒着戱衫徘優夷練裙觀者適以捧¶
腹今詩類是故曰台衣嗟乎學詩四十年吟咏数千首¶
求其優柔和平哀樂中節可以詔将來而有闗乎世教¶
者盖百不一二也但其間所以有可存者則以感時對¶
物撫景傷情於婺不恤緯之心彼黍離離之懷非此無¶
<pb:KR4d0386_WYG_004-1b>¶
以自託有不可已者在焉是則猶有取也詩凢三變丙¶
午歸田為一變壬子渡江為一變庚午泛舟赤壁又一¶
變二十七年間凢三變数千首中刪餘僅二百暇日取¶
刪稾更閲之猶未盡愜意初况望追風雅之萬一乎然¶
則詩難矣哉安得不以道州台衣名宋逋臣柴望識¶
